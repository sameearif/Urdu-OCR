اسلام آباد (این این آئی) آئی جی اسلام آباد سید علی ناصر رضوی کی زیر صدارت سینئر پولیس افسران کے ساتھ کرائم کنٹرول اور سکیورٹی میٹنگز کا انعقاد کیا، جرائم کے انسداد، امن وامان کی صورتحال کو بہتر کرنے ، عوامی تحفظ کو یقینی بنانے ، ریڈ زون میں واقع اہم اہم و غیر ملکی اہم شخصیات، ریاستی مہمان اور وفود کی نقل و حمل کی مؤثر سکیورٹی انتظامات کو یقینی بنانے کے احکامات جاری کئے۔ تفصیلات کے مطابق انسپکٹر جنرل آف پولیس اسلام آباد سید علی ناصر رضوی کی زیر صدارت کرائم کنٹرول اور سکیورٹی میٹنگز کا انعقاد کیا گیا، جس میں ڈی آئی جی ہیڈ کوارٹرز ا سکیورٹی سید علی رضا ، ڈی آئی جی اسلام آباد محمد جواد طارق سمیت ایس ایس پیز ،ایس پیز اور دیگر پولیس افسران نے شرکت کیں ، دوران اجلاس آئی جی اسلام آباد نے وفاقی دارلحکومت اسلام آباد میں بھر پور سکیورٹی کو یقینی بنانے اور جرائم کے انسداد کے لئے مجموعی انتظامات کا جائزہ لیا، انہوں نے سینئر پولیس افسران کو ریڈ زون میں واقع اہم اداروں ، سفراء، سفارت خانوں، دیگر ملکی وغیر ملکی اہم شخصیات کا ریاستی مہمانوں اور اہم وفود کی نقل و حمل اور مؤثر سکیورٹی انتظامات کو یقینی بنانے کے احکامات جاری کئے ، اس موقع پر انہوں نے کہا کہ ہائی سکیورٹی زون میں واقع اہم عمارات اور سفارت خانوں کے داخلی و خارجی راستوں کی نگرانی سیف سٹی اسلام آباد کے کیمرہ جات سے عمل میں لائی جائے، وفاقی دار حکومت میں غیر ملکی سفراء اور دفود کی حفاظت اسلام آباد پولیس کی اولین ترجیحات میں شامل ہے، آئی ۔ جی اسلام آباد نے وفاقی دارلحکومت میں جرائم کے انسداد کے لئے اٹھائے گئے اقدامات کا بھی جائزہ لیا، انہوں نے تمام افسران کو جرائم کے انسداد ، عوامی تحفظ کو یقینی بنانے اور وفاقی دارلحکومت میں امن وامان کی صورتحال بہتر کرنے کے احکامات جاری کئے ، تمام افسران چوری، ڈکیتی، منشیات فروشی اور دیگر سنگین جرائم کے سدباب کے لئے جدید ٹیکنالوجی کے استعمال اور خفیہ اطلاعات کے تبادلہ کے ذریعے فوری اور موثر اقدامات کو یقینی بنائیں
