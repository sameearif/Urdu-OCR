ڈی آئی جی اسلام آباد کا ضلع بھر کے ناکہ جات کا دورہ
محمد جواد طارق نے ڈیوٹی پر مامور پولیس افسران کو فرائض کی انجام دہی بارے بریف کیا
اسلام آباد (این این آئی) ڈی آئی جی اسلام آباد محمد جواد طارق نے ایس ایس پی
آپریشنز کے ہمراہ ضلع بھر کے ناکہ جات کا دورہ کیا ، ڈی آئی جی نے سیکورٹی انتظامات کا
جائزہ لیا اور ڈیوٹی پر مامور پولیس افسران کو فرائض کی انجام دہی کے حوالے سے بریف
کیا۔ تفصیلات کے مطابق انسپکٹر جنرل آف پولیس اسلام آباد سید علی ناصر رضوی کے
خصوصی احکامات پر ڈی آئی جی اسلام آباد محمد جواد طارق نے ایس ایس پی آپریشنز محمد
شعیب خان کے ہمراہ ضلع بھر کے ناکہ جات کا دورہ کیا اور سیکورٹی انتظامات کا جائزہ
لیا، اس موقع پر ان کے ہمراہ دیگر پولیس افسران بھی موجود تھے، ڈی آئی جی اسلام آباد
نے ڈیوٹی پوائنٹس پر فرائض منصبی کی ادائیگی پر مامور پولیس افسران اور جوانوں سے
ملاقات کی اور بہترین فرائض کی انجام دہی پر شاباش دی، اس موقع پر انہوں نے کہا کہ
اسلام آباد پولیس نے رمضان المبارک کی سکیورٹی کے حوالے سے ضلع بھر کی مساجد اور
امام بارگاہوں پر سکیورٹی کے خصوصی انتظامات کئے ہیں، اسلام آباد پولیس کے افسران
ہمہ وقت شہریوں کی جان مال کی حفاظت کے لئے مصروف عمل ہیں، وفاقی دارلحکومت
میں امن وامان کو یقینی بنانے کیلئے تمام تر وسائل بروئے کار لائے جارہے ہیں اور کسی بھی
عناصر کو شہریوں کے امن میں خلل ڈالنے کی اجازت نہیں دی جائے گی
