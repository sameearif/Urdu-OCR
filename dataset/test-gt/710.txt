راولپنڈی (این این آئی ) روات پولیس نے خود کو کسٹم اہلکار ظاہر کر کے شہری کو لوٹنے
میں مصروف 4 رکنی گینگ گرفتار کر کے شہری سے اسلحہ کی نوک پر چھینی گئی گاڑی ، جعلی نمبر
پلیٹیں ، جھکڑی، ریوالونگ لائٹ، وائرلیس سیٹ اور اسلحہ برآمد کر لیا۔ تفصیلات کے
مطابق روات پولیس نے کارروائی کرتے ہوئے خود کو کسٹم اہلکار ظاہر کر کے شہری کو
لوٹنے میں مصروف 4 رکنی گینگ کو گرفتار کر لیا، گرفتار ملزمان کی شناخت زیشان، حسن، اسد
اور فرحان کے نام سے ہوئی ، شہری سے اسلحہ کی نوک پر چھینی گئی گاڑی برآمد، ملزمان سے
جعلی نمبر پلیٹیں، جھکڑی، ریوالونگ لائٹ، وائرلیس سیٹ اور اسلحہ بھی برآمد ہوا، ملزمان
شہری سے واردات کر رہے تھے کہ پولیس نے مشکوک جان کر چیک کیا، ملزمان نے اپنا
تعارف کسٹم اہلکاروں کے طور پر کروایا جو تحقیقات پر ثابت نہ کر سکے، ملزمان خود کو سرکاری
ادارے کے اہلکار ظاہر کر کے گاڑیاں روکتے اور شہریوں کو لوٹتے تھے، گرفتار ملزمان کو
شناخت پریڈ کے لیے جیل منتقل کیا جا رہا ہے۔ بروقت اور موثر کارروائی پر ایس پی صدر
نے اے ایس پی صدر ایس ایچ اور روات اور ٹیم کو شاباش دیتے ہوئے کہا کہ سرکاری
ادارے کے اہلکاروں کے روپ میں وارداتیں کرنے والا گینگ متعدد وارداتوں میں
مطلوب تھا، ملزمان سے تفتیش میں اہم انکشافات اور مزید برآمدگی متوقع ہے، شہریوں کی
جان و مال پر حملہ کرنے والوں سے آہنی ہاتھوں سے نمٹا جائے گا۔