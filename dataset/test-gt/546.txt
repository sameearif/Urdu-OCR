آل پاکستان پنشنرز ایسوسی ایشن خیبر پختونخوا کا عید کے
بعد پشاور، اسلام آباد میں احتجاجی دھرنے کا اعلان
سوات (این این آئی) آل پاکستان پنشنرز ایسوسی ایشن
خیبر پختونخوا کے صدر حاجی فضل معبود نے عید الفطر کے بعد
پشاور اور اسلام آباد میں احتجاجی دھرنے کا اعلان کرتے ہوئے
کہا ہے کہ پنشن میں کٹوتی کسی بھی صورت قبول نہیں کی جائے
گی۔ ان خیالات کا اظہار انہوں نے گورنمنٹ ہائر سیکنڈری
سکول مینگورو میں ماہانہ اجلاس سے خطاب کرتے ہوئے
کیا۔ اس موقع پر ڈاکٹر محمد حسن اور دیگر نے بھی خطاب
کیا۔ مقررین نے کہا کہ موجودہ میڈیکل الاؤنس پر ڈسپرین
کی گولی بھی نہیں خریدی جاسکتی حالانکہ پنشنرز بیماریوں کی
آماجگاہ ہوتے ہیں وہ پنشنرز جو اپنے آبائی اضلاع سے باہر
دوسرے اضلاع سے ریٹائرڈ ہوئے ان کی پنشن کو بھی آبائی
اضلاع میں منتقل کیا جائے۔ جس طرح ممبران اسمبلی اپنے
مراعات میں اضافہ کرنے کیلئے بیک آواز ہوتے ہیں اس
طرح غریب پنشنرز کے پنشن میں اضافے سمیت دیگر
ضروریات پورے کرنے کیلئے اقدامات کئے جائے۔