معاون خصوصی عبدالکریم سمال انڈسٹریز
ڈویلپمنٹ بورڈ کے تحت چلنے والے ادارے
پاک جرمن ووڈور کنگ سنٹر کا دورہ
پشاور (این این آئی) وزیر اعلیٰ خیبر پختونخوا کے معاون
خصوصی برائے صنعت عبدالکریم تورڈھیر نے کوہاٹ
روڈ پشاور پر واقع سمال انڈسٹریز ڈویلپمنٹ بورڈ کے
تحت چلنے والے ادارے پاک جرمن ووڈ ورکنگ سنٹر کا
دورہ کیا جہاں پر انھوں نے مذکورہ سرکاری سنٹر میں فرنیچر
سازی اور دیگر بننے والے ساز و سامان کی تیاری کا جائزہ
لیا۔ اس موقع پر سنٹر کے متعلقہ حکام، کاریگر اور دیگر عملہ
بھی موجود تھا۔ معاون خصوصی نے دورے کے دوران
سنٹر میں لکڑی سے بننے والی اشیا کی تیاری کی سرگرمیوں
کا معائنہ کیا اور ہنرمندوں کے کام کو سراہا۔ انھوں نے
اس موقع پر اظہار خیال کرتے ہوئے انہوں نے کہا کہ
سرکاری شعبے میں پاک جرمن ووڈ در کنگ سنٹر فرنیچر اور
لکڑی کے دیگر ساز و سامان کی تیاری کیلئے ایک معیاری
ادارہ ہے جو اپنے مخصوص اعلیٰ معیار کی بنیاد پر ایک منفرد
مقام رکھتا ہے۔ انھوں نے سنٹر کے متعلقین کو اپنی
پیداواری اشیا کی تیاری کو مزید بہتر بنانے کی ہدایت کی
تا کہ مذکورہ مرکز مزید پائیداری اور استحکام کی جانب
گامزن ہو۔