تفتان را نقلز دونگ 140 نے سیندک پراجیکٹ میں ایک شاندار روایتی بلوچ ثقافتی تقریب کا انعقاد کیا۔
نوکنڈی ( این این آئی ) آئی جی ایف سی ساؤتھ کی خصوصی ہدایات پر تفتان را نخلد ونگ 140 نے سیندک پراجیکٹ میں ایک شاندار روایتی بلوچ ثقافتی تقریب کا انعقاد کیا۔
اس تقریب میں پراجیکٹ پر کام کرنے والے پاکستانی اور چینی افسران سمیت قریبی کلیوں کے معززین اور بڑی تعداد میں مقامی افراد نے شرکت کی۔ تقریب میں روایتی بلوچ رسہ کشی اور ڈھول کی پرفارمنسز پیش کی گئیں، جنہوں نے شرکاء کو اپنی خوبصورتی اور جوش وخروش سے محظوظ کیا۔ مقامی افراد نے تقریب میں بھر پور دلچسپی لیتے ہوئے اس اقدام کو سراہا اور اسے علاقے کے لیے ایک خوش آئند تفریحی موقع قرار دیا۔ شرکاء نے کہا کہ یہ پروگرام نہ صرف مقامی ثقافت کے فروغ کا ذریعہ بنا بلکہ ایک خوشگوار تفریح فراہم کر کے کمیونٹی میں خوشی اور اتحاد کا پیغام بھی دیا۔