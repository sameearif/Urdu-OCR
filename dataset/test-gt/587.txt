ڈی پی او مہمند کی زیر صدارت پولیس لائن غلنئی میں تقریب کا اہتمام
مہند (این این آئی) انسپکٹر جنرل آف پولیس خیبر پختونخوا ذوالفقار حمید کے احکامات پر ڈی پی او مہند اکرام اللہ (PSP) کی زیر صدارت پولیس لائن غلنئی میں ایک پر وقار در بار کا انعقاد کیا گیا ، دربار کا آغاز با قاعدہ تلاوت قرآن پاک سے ہوا۔ دربار میں ایس پی انوسٹی گیشن مہمند ثنااللہ، ڈی ایس پی ہیڈ کوارٹرز لیاقت علی، دیگر ڈی ایس پیز، ایس ایچ اوز ، لائن آفیسر عبد الصمد خان، دفتری عملہ، ایلیٹ فورس، ٹریفک پولیس، لیڈی پولیس اور دیگر پولیس اہلکاروں نے شرکت کی۔ دربار کے دوران پولیس آفسران و اہلکاروں اور لیڈی پولیس نے تھانوں اور چوکیوں میں انتظامات، پولیو مہم کے دوران ڈیوٹی، اے ٹی ایم بینک میں مشکلات، رہائش، ویلفیئر فنڈ ، پروموشنز، بچوں کے لیے سہولیات، اور ٹرانسفر پوسٹنگ جیسے مسائل پیش کیے۔