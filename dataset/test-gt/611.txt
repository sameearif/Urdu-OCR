وزیر آباد، کوٹ خضری میں ڈاکوؤں نے
مزاحمت پر شہری کو وحشیانہ تشدد کا نشانہ بناڈالا
وزیر آباد (این این آئی) کوٹ خضری میں ڈاکوؤں
نے مزاحمت پر شہری کو وحشیانہ تشدد کا نشانہ بناڈالا۔ دو
نا معلوم ڈاکو صبح سویرے دیوار پھلانگ کر شہری کے گھر
داخل ہوئے۔ شوکت نامی شہری شدید زخمی حالت
میں ہسپتال منتقل ۔ صدر پولیس مصروف تفتیش ہے
تفصیلات کے مطابق وزیر آباد کے نواحی علاقے
کوٹ خضری میں صبح سویرے دو نامعلوم ڈاکو دیوار
پھلانگ شہری شوکت حیات ولد غلام حسین کے گھر
داخل ہوئے جن کو شوکت نے روک کر دبوچنے کی
کوشش کی ۔ مزاحمت کی کوشش پر ڈاکوؤں نے شوکت
کو سر میں پستول کے بٹ اور ڈنڈوں کے وار سے
شدید تشدد کا نشانہ بنایا اور موقع سے فرار ہو گئے۔
شوکت حیات کو شدید زخمی حالت میں سول ہسپتال
منتقل کر دیا گیا ہے جبکہ صدر پولیس نے واقعے کی
بابت تحقیقات کا آغاز کر دیا ہے۔