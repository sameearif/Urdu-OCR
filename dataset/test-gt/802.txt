اسلام آباد (این این آئی) تھا نہ مارگلہ پولیس نے موٹر سائیکل چوری اور جیب تراشی کی
متعدد وارداتوں میں ملوث منظم گروہ کے تین ارکان کو گرفتار کر کے قیمتی موبائل فونز اور موٹر
سائیکل برآمد کر لیا۔ تفصیلات کے مطابق اسلام آباد پولیس کا وفاقی دارلحکومت میں چوری کی
وارداتوں میں ملوث ملزمان کی گرفتاری اور جرائم کے انسداد کیلئے بڑے پیمانے پر کریک
ڈاؤن جاری ہے، اس سلسلہ میں تھا نہ مارگلہ پولیس ٹیم نے جدید تکنیکی اور انسانی ذرائع کو
بروئے کار لاتے ہوئے موٹر سائیکل چوری اور جیب تراشی کی متعدد وارداتوں میں مطلوب
منظم گروہ کے تین ارکان کو گرفتار کر لیا، گرفتار ملزمان کے قبضہ سے چار عد دقیمتی موبائل فون اور
موٹر سائیکل برآمد کر لیا گیا، گرفتار ملزمان کی شناخت عمران، عامر اور صدام کے ناموں سے ہو
کی ہے، ملزمان کے خلاف متعدد مقدمات درج ہیں، ابتدائی تفتیش کے دوران ملزمان نے
متعدد وارداتیں کرنے کا انکشاف کیا ہے، ملزمان سے مزید تفتیش جاری ہے، ڈی آئی جی
اسلام آباد محمد جواد طارق نے کہا کہ وفاقی دارلحکومت میں چوری میں ملوث ملزمان کیخلاف
بھر پور کارروائیاں عمل میں لائی جارہی ہیں، جس کی وجہ سے چوری کے واقعات میں نمایاں
کمی واقع ہوئی ہے، انہوں نے تمام افسران کو ہدایات جاری کی کہ شہریوں کو ان کے قیمتی
اثاثوں سے محروم کرنے والے ملزمان کے خلاف کارروائیاں جاری رکھی جائیں
