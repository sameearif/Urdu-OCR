اسلام آباد (این این آئی ) اسلام آباد پولیس کے سب انسپکٹر محمد حنیف اپنے خالق حقیقی
سے جاملے ، جن کی نماز جنازہ پولیس لائن ہیڈ کوارٹرز میں ادا کر دی گئی ، نماز جنازہ میں
ڈی آئی جی اسلام آبادشاکر حسین داوڑ سینئر پولیس افسران سمیت بڑی تعداد میں پولیس
ملازمین نے شرکت کی ، ڈی آئی جی اسلام آباد نے مرحوم کے لواحقین کے ساتھ ہمدردی
کا اظہار کیا ۔ تفصیلات کے مطابق اسلام آباد پولیس کے سب انسپکٹر محمد حنیف اپنے خالق
حقیقی سے جاملے، جن کی نماز جنازہ پولیس لائن ہیڈ کوارٹرز میں ادا کر دی گئی، نماز جنازہ میں
ڈپٹی انسپکٹر جنرل آف پولیس اسلام آباد شاکر حسین داوڑ سینئر پولیس افسران اور بڑی تعداد
میں پولیس ملازمین نے شرکت کی ، ڈی آئی جی اسلام آباد نے پھولوں کی چادر چڑھائی، فاتحہ
خوانی کی اور مرحوم کے لواحقین کے ساتھ ہمدردی کا اظہار کیا ، مرحوم اسلام آباد پولیس آپریشنز
ڈویژن میں تعینات تھے اور اپنے فرائض منصبی سر انجام دے رہے تھے، نماز جنازہ کے بعد مر
حوم کی میت کو تدفین کے لئے پورے سرکاری اعزاز کے ساتھ انکے آبائی علاقے روانہ کر دیا
گیا، ڈی آئی جی اسلام آباد نے سینئر پولیس افسران کو متوفی کے اہلخانہ کو مکمل تعاون فراہم
کرنے کے احکامات جاری کرتے ہوئے کہا کہ پولیس فورس کا ہر افسر اور جوان میرے
لئے قیمتی اثاثہ ہیں، ان کے اہلخانہ کا ہر طرح سے خیال رکھا جائے گا۔
