تحصیل میونسپل ایڈمنسٹریشن ملازمین کا یونائیٹڈ
میونسپل ورکرز یونین کی کال پر تنخواہوں، پنشن
کی عدم ادائیگی کیخلاف احتجاجی مظاہرہ
صوابی (این این آئی) تحصیل میونسپل ایڈمنسٹریشن
لاہور کے ملازمین نے یونائٹڈ میونسپل ورکرز یونین
کی کال پر تنخواہوں اور پنشن کی عدم ادائیگی کے
خلاف احتجاجی مظاہرہ کیا ، ملازمین نے ٹی ایم
اے آفس سے تحصیل کچہری تک جلوس نکال کر
نعرہ بازی کی اور مطالبہ کررہے تھے کہ ٹی ایم
اے لاہور کو گرانٹ کی ادائیگی کی جائے تاکہ
غریب ملازمین کو تنخواہیں اور پنشن ادا کی جاسکے،
کیونکہ عدم ادائیگی کی وجہ سے ملازمین کے
چولہے بجھ گئے ہیں، اور فیسوں کی عدم ادائیگی کی
وجہ سے ان کے بچوں کو سکولوں سے نکالنے اور
بجلی کاٹنے کے نونس بھی جاری ہو چکے ہیں،
مظاہرین نے صوبائی حکومت سے مطالبہ کیا کہ
ٹی ایم اے لاہور کو سپیشل گرانٹ جاری کرنے کا
اعلان اور ڈی سی صوابی کو ہدایت جاری کریں کہ
ڈسٹرکٹ کونسل کے 17 کروڑ روپے کی فنڈز
ضلع صوابی کے ٹی ایم ایز میں تقسیم کر کے تنخواہوں
کا مسلہ مستقل بنیادوں پر حل کیا جائے ۔