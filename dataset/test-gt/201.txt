خیبر پختونخوا کو ایک جدید ، ڈیجیٹل ماڈل صوبہ بنایا جا رہا ہے، شفقت آیاز
پشاور (این این آئی) وزیر اعلیٰ خیبر پختونخوا کے خصوصی معاون برائے سائنس و انفارمیشن ٹیکنالوجی ڈاکٹر شفقت ایاز نے پشاور میں عوامی ملاقاتوں کے دوران لوگوں سے مسائل سنے اور فوری حل کے لیے ہدایات جاری کیں۔ انہوں نے زور دیا کہ عوامی مسائل کا بر وقت حل حکومت کی اولین ترجیح ہے۔ ڈاکٹر شفقت ایاز نے محکمہ سائنس ٹیکنالوجی کے عہدیداران کے ساتھ اجلاس میں جدید ٹیکنالوجی، ڈیجیٹل اسکلو، اور نوجوانوں کے لیے نئے مواقع پر بریفنگ لی معروف آئی ٹی ماہرین کی ٹیم نے ڈاکٹر شفقت ایاز سے ان کے دفتر میں ملاقات کی جہاں سوات میں جدید آئی ٹی ویلی کے قیام پر تبادلہ خیال کیا گیا۔ بعد ازاں وہ ماہرین کے ہمراہ خیبر پختونخوا بورڈ آف انویسٹمنٹ اینڈ ٹریڈ کے دفتر پہنچے، جہاں وائس چیئر مین سے ملاقات میں ایکسن ویلی میں سرمایہ کاری اور پبلک پرائیویٹ پارٹنر شپ پر گفتگو ہوئی۔ ڈاکٹر شفقت ایاز نے کہا کہ چیئر مین عمران خان اور وزیر اعلیٰ علی امین گنڈا پور کے وژن کے مطابق خیبر پختونخوا کو ایک جدید، ڈیجیٹل ماڈل صوبہ بنایا جا رہا ہے۔
