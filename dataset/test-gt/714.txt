ویمن یونیورسٹی صوابی میں شعبہ پاکستان
اسٹڈیز کے زیراہتمام خواتین کے عالمی دن
کی مناسبت سے سیمینار کا انعقاد
صوابی (این این آئی) ویمن یونیورسٹی صوابی میں شعبہ
پاکستان اسٹڈیز کے زیر اہتمام خواتین کے عالمی دن کی
مناسبت سے ایک سیمینار کا انعقاد کیا گیا جس میں عبد
الولی خان یونیورسٹی مردان کے اسسٹنٹ پروفیسر ڈاکٹر
حسین علی نے "خواتین کا کردار اور معاشرتی ترقی "
کے موضوع پر اظہار خیال کیا۔ سیمینار میں طالبات اور
فیکلٹی ممبران نے بڑی تعداد میں شرکت کی۔اپنے
خطاب میں ڈاکٹر حسین علی نے کہا کہ خواتین کو با اختیار
بنانا کسی بھی معاشرے کی ترقی کے لیے بنیادی حیثیت
رکھتا ہے۔ تعلیم ، معاشی خود مختاری ، معاشی خود مختاری، اور مساوی مواقع کی
فراہمی خواتین کو آگے بڑھنے کا موقع دیتی ہے، جو مجموعی
طور پر ملک کی ترقی میں معاون ثابت ہوتی ہے۔ سیمینار
کے بعد خواتین کے حقوق اور ان کے سماجی کردار کو اجاگر
کرنے کے لیے ایک آگاہی واک کا بھی انعقاد کیا گیا
جس میں طالبات اور اساتذہ کی بڑی تعداد نے شرکت
کی۔ شرکا نے پلے کارڈز اٹھا رکھے تھے جن پر خواتین
کے حقوق اور ان کی خود مختاری کے حوالے سے مختلف
نعرے درج تھے۔