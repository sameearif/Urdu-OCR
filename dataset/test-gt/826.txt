ماڈل فارمز سروسز سنٹرز میں موجود جدید
زرعی مشینری سے کسانوں کو زیادہ سے زیادہ
مستفید کرنے کی ہدایت
پشاور (این این آئی) مخیبر پختونخوا کے وزیر زراعت میجر
(ریٹائرڈ) سجاد بارکوال نے محکمہ زراعت توسیع کے ماڈل
فارمز سروسز سنٹرز میں موجود جدید زرعی مشینری سے
کسانوں کو زیادہ سے زیادہ مستفید کرنے کی ہدایت کرتے
ہوئے کہا کہ ڈسٹرکٹ ڈائریکٹر ز زراعت توسیع اپنے
اپنے علاقوں کی زمینی خصوصیات، موسمی حالات، اور
آب و ہوا کے مطابق فصلوں کی کاشت کو یقینی بنائیں،
خاص طور پر گندم، مکئی ، اور چاول جیسی اہم فصلوں کو ترجیح
دی جائیں۔ یہ بات انہوں نے محکمہ زراعت توسیع
کے ڈائریکٹوریٹ جنرل پشاور میں منعقدہ اجلاس کی
صدارت کرتے ہوئے کیا۔ اجلاس میں صوبہ بھر کے
ضلعی سربراہان زراعت توسیع اور محکمے کے اعلیٰ حکام
شریک تھے۔ اجلاس میں ڈائریکٹر جنرل زراعت توسیع
مراد علی خان، ایڈیشنل سیکرٹریز، رٹریز، چیف پلاننگ آفیسر اور
دیگر حکام نے شرکت کی۔ صوبائی وزیر نے خطاب کرتے
ہوئے محکمے کے افسران کو آئندہ سالوں میں صوبے میں
خوراک کی کمی پورا کرنے اور خود کفالت کی طرف بڑھنے
کے لیے عملی اقدامات اٹھانے کی تاکید کی۔
