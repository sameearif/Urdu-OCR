اے آئی جی انوسٹی گیشن و شکایات کی کھلی کچہری
شہریوں کے مسائل سن کر حل کیلئے افسران کو درخواستوں پر قانونی کارروائی کر کے رپورٹ پیش کرنے کی ہدایت
اسلام آباد (این این آئی) اے آئی جی انوسٹی گیشن و شکایات سید عنایت علی شاہ نے
سنٹرل پولیس آفس اسلام آباد میں کھلی کچہری کے دوران شہریوں کے مسائل سن کر حل
کیلئے متعلقہ افسران کو درخواستوں پر دیئے گئے وقت میں قانونی کارروائی کر کے رپورٹ
پیش کرنے کی ہدایت کی۔ تفصیلات کے مطابق اسٹنٹ انسپکٹر جنرل آف پولیس انوسٹی
گیشن و شکایات سید عنایت علی شاہ نے سنٹرل پولیس آفس اسلام آباد میں کھلی کچہری کا
انعقاد کیا ، اے آئی جی انوسٹی گیشن و شکایات نے شہریوں کے مسائل سنے اور ان کے
فوری حل کے لئے متعلقہ افسران کو مارک شدہ درخواستوں پر دیئے گئے وقت میں قانونی
کارروائی کر کے رپورٹ پیش کرنے کے احکامات جاری کئے ، انہوں نے کہا کہ ہماری
اولین ذمہ داری ہے کہ ہم شہریوں کی جان و مال کی حفاظت کے ساتھ ان کی عزت نفس کا
خیال رکھتے ہوئے تمام تر مسائل کو ترجیحی بنیادوں پر حل کریں، رشوت یا بدعنوانی میں
ملوث اہلکاروں کے خلاف سخت ایکشن لیا جائے گا اور زیرو ٹالرنس پالیسی اپنائی جائے۔
گی ، شہریوں کے مسائل کے حل کے لیے تمام دستیاب وسائل کو بروئے کار لائیں،
انہوں نے مزید کہا کہ کھلی کچہری کے انعقاد سے خود احتسابی کو بھی یقینی بنایا جا سکے گا،
شہریوں کے مسائل کا فوری حل اولین ترجیح ہے، ہر شہری کو مساوی حقوق حاصل ہیں،
تمام درخواستوں پر میرٹ پر فیصلے کئے جائیں گے ، شہریوں کی جان، مال اور عزت نفس کا
تحفظ مقدم ہے۔
