کرم، متحارب فریقین کے مابین فرقہ ورانہ فسادات
کے بعد کئی ماہ حالات معمول پر آنے لگے
کو ہاٹ(این این آئی) قبائلی ضلع کرم میں متحارب
فریقین کے مابین فرقہ ورانہ فسادات کے نتیجے میں
پیدا ہونے والی کئی ماہ کی طویل کشیدگی کے بعد حالات
تیزی سے معمول پر آرہے ہیں اور ڈویژنل و ضلعی
انتظامیہ اور سیکیورٹی فورسز کے عملی اور بھر پور اقدامات
سے رفتہ رفتہ امن بحال ہونا شروع ہو گیا ہے۔ سینکڑوں
کی تعداد میں سالہا سال سے قائم سینکڑوں بنکر زمکمل پر
ختم کر دئے گئے ہیں۔ ہتھیاروں کے خلاف آپریشن
شروع کر کے بڑا اسلحہ جمع کرایا جا رہا ہے۔ خوش آئند امر
یہ ہے کہ عام لوگوں کا ایک دوسرے کے علاقوں میں آنا
جانا شروع ہوکر اعتماد بحال ہو رہا ہے۔ مقامی میڈیا کے
مطابق گزشتہ روز اپر کرم کے کھلاڑیوں نے کرم انتظامیہ
اور کرم سپورٹس ڈیپارٹمنٹ کے تعاون سے لوئر تحصیل
ہیڈ کوارٹر صدہ شہر میں مقامی کھلاڑیوں کے ساتھ خیر سگالی
کے طور پر کرکٹ میچ کھیلا ۔ ادھر سابق وفاقی وزیر ساجد
حسین طوری نے بھی اپنے بیان میں تسلیم کیا ہے کہ
پارا چنار میں حالات میں کافی بہتری آئی ہے کوہاٹ
معاہدے پر عمل درآمد ہو رہا ہے انشاء اللہ وہ وقت دور
نہیں کہ ضلع کرم امن کا گہوارہ بن جائے گا۔