تھانہ نیوٹاؤن ، فاسٹ فوڈ چین کی برانچ کے باہر ہنگامہ آرائی کا معاملہ 14 ملزمان گرفتار
قانون کی خلاف ورزی اور ہنگامہ آرائی کرنے والوں سے اپنی ہاتھوں سے نمٹا جائیگا، سی پی اوسید خالد ہمدانی
راولپنڈی (این این آئی) تھانہ نیوٹاؤن کے علاقہ میں فاسٹ فوڈ چین کی برانچ کے
باہر ہنگامہ آرائی کا معاملہ، نیوٹاؤن پولیس نے فوری کارروائی کرتے ہوئے 14 ملزمان کو
گرفتار کر لیا، ملزمان نے روڈ بلاک کر کے ہنگامہ آرائی کی، فاسٹ فوڈ برانچ میں داخل
ہونے کی کوشش کی اور عملے کو سنگین نتائج کی دھمکیاں دیں۔ تفصیلات کے مطابق تھانہ
نیوٹاؤن کے علاقہ میں فاسٹ فوڈ چین کی برانچ کے باہر ہنگامہ آرائی کا معاملہ، نیوٹاؤن
پولیس نے کارروائی کرتے ہوئے 14 ملزمان کو گرفتار کر لیا، گرفتار ملزمان میں اعجاز ، عمر
فاروق محمد شہباز ، شہزاد علی ،صدی احمد ، ساجد علی ، نعمان حسین، اختشام، محمد شہباز ، منیب
احمد، انور زیب، اسامہ، شہزاد اعظم اور منیب سلطان شامل ہیں، ملزمان نے روڈ بلاک کر
کے ہنگامہ آرائی کی ، فاسٹ فوڈ برانچ میں داخل ہونے کی کوشش کی اور عملے کو سنگین نتائج
کی دھمکیاں دیں، واقعہ کی اطلاع پر پولیس نے فوری کارروائی کرتے ہوئے مقدمہ
درج کر کے 14 ملزمان کو گرفتار کر لیا، ملزمان کو ٹھوس شواہد کے ساتھ چالان عدالت کیا
جائے گا۔ سی پی اوسید خالد ہمدانی نے کہا کہ قانون شکنی، ہنگامہ آرائی اور شہریوں سے
بد تمیزی کسی صورت برداشت نہیں کی جائے گی ، واضح پیغام ہے قانون کی خلاف ورزی
اور ہنگامہ آرائی کرنے والوں سے آہنی ہاتھوں سے نمٹا جائے گا۔
