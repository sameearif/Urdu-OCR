غازی ویک کے تسلسل میں غازیوں کیلئے ٹریفک تھیم پارک میں تقریب
بچوں نے اپنے فن اور الفاظ کے ذریعے پولیس کے بہادر غازیوں کی خدمات کو اجاگر کیا
اسلام آباد (این این آئی) اسلام آباد ٹریفک پولیس نے غازی ویک کے سلسل میں ۔
غازیوں کیلئے ٹریفک تھیم پارک میں پروقار تقریب کا انعقاد کیا، تقریب میں خصوصی
تقاریر، مضمون نویسی اور تصویری مقابلے منعقد کیے گئے ، بچوں نے اپنے فن اور الفاظ کے
ذریعے پولیس کے بہادر غازیوں کی خدمات کو اجاگر کیا۔ تفصیلات کے مطابق انسپکٹر
جنرل آف پولیس اسلام آباد سید علی ناصر رضوی کے خصوصی احکامات کی روشنی میں اسلام
آباد ٹریفک پولیس نے غازی ویک کے تسلسل میں غازیوں کو خراج تحسین پیش کرنے
کیلئے ٹریفک تھیم پارک میں پروقار تقریب کا انعقاد کیا، تقریب میں ایس پی ماجد اقبال
نے بطور مہمان خصوصی شرکت کی ، اس موقع پر سینئر افسران، پولیس کے غازیوں ، ان کے
اہلخانہ سمیت ٹریفک پولیس ایجو کیشن ونگ کے افسران ، نیشنل پولیس فاؤنڈیشن بہارہ کہو
کے طلباء وطالبات نے بڑی تعداد میں شرکت کی، تقریب کے دوران ایس پی ٹریفک
ماجد اقبال نے طلباء کے ہمراہ شجر کاری مہم کے تحت ایک پودا لگا کر ماحول دوست -
سرگرمیوں کے فروغ کا پیغام دیا، انہوں نے کہا کہ اسلام آباد پولیس کے غازی ہمارے
ہیرو ہیں، جنہوں نے عوام کی خدمت اور حفاظت میں بے مثال قربانیاں دیں، آج ہم
ان کی قربانیوں کو سلام پیش کرتے ہیں، جبکہ طلباء وطالبات کی جانب سے غازیان اسلام
آباد پولیس کو خراج تحسین پیش کرنے کے لیے خصوصی تقاریر، مضمون نویسی اور تصویری -
مقابلے منعقد کیے گئے ، جس میں بچوں نے اپنے فن اور الفاظ کے ذریعے پولیس کے
بہادر سپاہیوں کی خدمات کو اجاگر کیا، تقریب کے آخر میں مہمان خصوصی نے مقابلوں میں نمایاں
کار کردگی کا مظاہرہ کرنے والے طلباء میں انعامات تقسیم کیے اور ان کی حوصلہ افزائی کی ، انہوں نے اس
بات کا عزم کیا کہ اسلام آباد ٹریفک پولیس آئندہ بھی نوجوان نسل کو قانون پسندی، حب الوطنی اور مثبت -
شہری کے کردار کی ترغیب دینے کے لیے ایسی تقریبات کا انعقاد کرتی رہے گی
