چونترہ کے معروف نمبر دار راجہ محمد جمیل سپردخاک
نماز جنازہ میں ہر طبقہ فکر سے بڑی تعداد میں شرکت
راولپنڈی (الاخبار نیوز ) چونترہ کی ممتاز سماجی شخصیت نمبر دار راجہ محمد جمیل طویل علالت
کے بعد انتقال کر گئے ۔ مرحوم کی نماز جنازہ مقامی جنازگاہ میں ادا کی گئی ، جس میں سیاسی،
سماجی، مذہبی اور صحافتی شخصیات سمیت شہریوں کی بڑی تعداد نے شرکت کی۔ ان کی نماز
جنازہ میں علاقے بھر سے لوگوں نے شرکت کی ، جو ان سے عقیدت اور محبت کا مظہر تھی ۔
مرحوم راجہ محمد جمیل نهایت با اثر ، ہمدرد اور عوام دوست شخصیت کے طور پر جانے جاتے
تھے۔ وہ اپنی سادگی ، دیانت داری اور خدمت خلق کے جذبے کی بدولت علاقے میں ہر
دلعزیز تھے۔ ان کے انتقال سے چونترہ ایک مخلص رہنما سے محروم ہو گیا ہے، اور یہ خلا
طویل عرصے تک محسوس کیا جاتا رہے گا۔ مرحوم کو آہوں اور سسکیوں کے ساتھ ان کے
آبائی قبرستان میں ڈھیروں دعاوں کے ساتھ سپردخاک کر دیا گیا۔ وہ اپنے پسماندگان
میں ایک بیوہ، چار بیٹے اور ایک بیٹی کو سوگوار چھوڑ گئے ہیں۔ اہل علاقہ اور عزیز واقارب
نے مرحوم کے ایصال ثواب کے لیے دعا اور ان کی مغفرت کی اپیل کی ہے۔