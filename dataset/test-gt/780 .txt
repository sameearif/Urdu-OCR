اسلام آباد (این این آئی) آئی جی اسلام آباد سید علی ناصر رضوی کے احکامات پر خصوصی
شیر دل سکواڈ تشکیل دے دیا گیا ، شیر دل سکواڈ وفاقی دارلحکومت میں ہونے والے کسی بھی
لاء اینڈ آرڈر کی صورتحال کے دوران ہر اول دستے کے طور پر اپنے فرائض سر انجام دے ۔
گا، ابتدائی مراحل میں 400 سے زائد پولیس افسران سکواڈ کا حصہ ہونگے جو امن وامان کا
کی صورتحال کو بر وقت کنٹرول کریں گے۔ تفصیلات کے مطابق انسپکٹر جنرل آف پولیس
اسلام آباد سید علی ناصر رضوی کے خصوصی احکامات کی روشنی میں ڈی آئی جی سکیورٹی سید
علی رضا نے خصوصی شیر دل سکواڈ تشکیل دے دیا، اس موقع پر ایس ایس پی سکیورٹی محمد
سرفراز درک سینئر پولیس افسران سمیت شیر دل سکواڈ کے جوان موجود تھے، اس موقع پر
ڈی آئی جی سکیورٹی سید علی رضا نے کہا کہ یہ اسکواڈ وفاقی دارلحکومت میں ہونے والے کسی
بھی لاء اینڈ آرڈر کے دوران ہر اول دستے کے طور پر اپنے فرائض منصبی سر انجام دے گا۔
، جبکہ ابتدائی مراحل میں 400 سے زائد پولیس افسران سکواڈ کا حصہ ہونگے جو امن و
امان کی صورتحال کو بر وقت کنٹرول کریں گے، انہوں نے مزید کہا کہ اس یونٹ کو فعال
بنانے کیلئے تمام تر وسائل بروئے کار لائے جارہے ہیں، اس میں تعینات افسران اور
جوانوں کو جدید تقاضوں پر مشتمل تربیت دی جائے گی جس سے ان کی ماہرانہ صلاحیتوں کو
مزید نکھارنے اور کسی بھی نا خوشگوار واقع کو پر امن طریقے سے قابو کرنے میں مدد ملے گی
ایس ایس پی سکیورٹی محمد سرفراز ورک نے کہا کہ شہریوں کے جان و مال کا تحفظ اسلام
آباد پولیس کی اولین ترجیحات میں شامل ہے، شیر دل سکواڈ سرکاری اور نجی تنصیبات اور
وفاقی دارلحکومت میں امن وامان کے قیام کے ساتھ عوامی خدمت میں اہم کردار ادا
کرے گا ، انہوں نے مزید کہا کہ اسلام آباد پولیس شہریوں کی جان و مال کے تحفظ اور شہر
کو محفوظ بنانے کیلئے تمام تر اقدامات اٹھا رہی ہے اور کسی بھی عناصر کو شہریوں کے امن
میں خلل ڈالنے کی اجازت نہیں دی جائے گی ۔