سرکاری ملازمین کی ہاؤسنگ سکیم میں آن
لائن درخواستیں جمع کرانے کی تاریخ میں
25 اپریل تک توسیع کر دی گئی
پشاور (این این آئی) وزیر اعلیٰ خیبر پختونخوا علی امین
گنڈا پور اور معاون خصوصی برائے ہاؤسنگ ڈاکٹر امجھے
علی کی ہدایت پر سرکاری ملازمین کے لئے ہاؤسنگ سکیم
میں آن لائن رجسٹریشن کی درخواستیں جمع کرانے کی
تاریخ میں 25 اپریل 2025 تک توسیع کر دی گئی ہے
تاکہ زیادہ سے زیادہ ملازمین اس سہولت سے مستفید ہو
سکیں ۔ واضح رہے کہ ملازمین کے پرزور مطالبہ کو سامنے
رکھتے ہوئے وزیر اعلیٰ خیبر پختونخوا اور معاون خصوصی کی
ہدایت پر یہ اقدام اٹھایا گیا ہے۔ حکومت خیبر پختونخوا
نے سرکاری ملازمین کے لیے اپنا گھر حاصل کرنے کا
منصوبہ متعارف کرایا ہے، جس کے تحت اب تک 80
ہزار سے زائد ملازمین درخواستیں جمع کرا چکے
ہیں۔ مزید برآں، خیبر پختونخوا کے کچھ علاقوں میں
انٹرنیٹ سروس کے مسائل کے باعث کئی سرکاری
ملازمین درخواستیں جمع کرانے سے محروم رہ گئے تھے اور
حکومت نے ان ملازمین کو دوبارہ موقع فراہم کرنے
کے لئے درخواستیں جمع کرانے کی سہولت دینے کی خاطر
مدت میں توسیع کی ہے۔