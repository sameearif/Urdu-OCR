صوبائی وزیر سماجی بہبود سید قاسم علی
شاہ کا فیضانِ مدینہ کراچی کا دورہ، دعوت
اسلامی کی خدمات کو سراہا
پشاور (این این آئی) صوبائی وزیر برائے سماجی بہبود
سید قاسم علی شاہ نے دعوت اسلامی کے مرکزی مرکز
فیضان مدینہ کراچی کا دورہ کیا۔ اس موقع پر چیئر مین
وزیر اعلیٰ شکایات سیل ایم پی اے سمیع اللہ خان اور
چیئر مین صوبائی زکوۃ کونسل ایڈووکیٹ امتیاز خان
بھی ان کے ہمراہ تھے۔ صوبائی وزیر نے آئی ٹی
ڈیپارٹمنٹ، اسلامک ریسرچ سینٹر، فیضان آن
لائن اکیڈمی اور اسپیشل بچوں کی نگہداشت و تربیت
کے مراکز سمیت مختلف شعبہ جات کا تفصیلی جائزہ
لیا۔ انہیں دعوت اسلامی کی ڈاکومنٹری، موبائل
ایپلیکیشنز اور دیگر دینی و فلاحی منصوبوں پر مفصل
بریفنگ دی گئی۔ دورے کے دوران صوبائی وزیر
نے معروف اسلامی سکالر مفتی محمد سجاد عطاری سے
ملاقات کی اور مختلف دینی و مذہبی امور پر تبادلہ
خیال کیا۔ صوبائی وزیر نے دعوت اسلامی کی
خدمات کو سراہتے ہوئے کہا کہ " جس احسن انداز
سے یہ ادارہ مذہبی امور کو فروغ دے رہا ہے، وہ
واقعی قابل تعریف ہے۔