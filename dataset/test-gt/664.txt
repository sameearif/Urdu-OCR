اسلام آباد ( الاخبار نیوز) کامسیٹس یونیورسٹی اسلام آباد کی کیوایس ورلڈ یونیورسٹی
رینکنگ 2025 میں متعدد مضامین بشمول انجینئر نگ ، نیچرل سائنسز اور سوشل سائنسز جیسے
اہم شعبوں کی درجہ بندی میں نمایاں اضافہ ہوا ہے۔ کامسیٹس یونیورسٹی اسلام آباد (
وزارت سائنس و ٹیکنالوجی کے تحت پبلک سیکٹر یونیورسٹی) نے متعدد شعبوں میں نمایاں
بہتری کے ذریعے پاکستان کی اعلیٰ یونیورسٹیز میں اپنی پوزیشن کو مزید مستحکم کر لیا
ہے۔ حالیہ رینکنگز میں کامسیٹس یونیورسٹی اسلام آباد انجینئرنگ اینڈ ٹیکنالوجی کے شعبے
میں 207 ویں نمبر پر آگئی جو گزشتہ سال کے 236 ویں نمبر سے 29 درجے بہتری کی
عکاسی کرتا ہے۔ اس شاندار کامیابی نے کامسیٹس یونیورسٹی اسلام آباد کو انجینئرنگ اینڈ
ٹیکنالوجی کے شعبے میں پاکستان کی تین نامور یونیورسٹیوں میں شامل کر دیا ہے۔
دیگر مضامین میں بھی 2024 کے مقابلے میں نمایاں بہتری آئی ہے۔ کیمیکل انجینئرنگ
251-300 کی رینج میں آگئی ہے، جب کہ کمپیوٹر سائنس اور اکنامکس میں بھی کم از کم 150
درجے بہتری آئی ہے جس سے کامسیٹس یونیورسٹی اسلام آباد کمپیوٹر سائنس اور اکنامکس
کے شعبے میں پاکستان کی سرفہرست دو یونیورسٹیز میں شامل ہو گئی ہے۔ نیچرل سائنسز کے
شعبے نے 39 درجے بہتری کے ساتھ عالمی سطح پر 331 ویں پوزیشن حاصل کی جبکہ فارمیسی
اور لائف سائنسز اینڈ میڈیسن میں بھی 50 درجے بہتری کے بعد یہ مضامین
350-301 کی رینج میں آگئے ہیں۔ ریاضی کے شعبے میں غیر معمولی پیش رفت دیکھنے
میں آئی، جہاں کامسیٹس یونیورسٹی اسلام آباد نے 61 درجے ترقی کر کے عالمی سطح پر
140ویں پوزیشن حاصل کی اور پاکستان میں پہلی پوزیشن حاصل کر لی۔ سوشل سائنسز
اینڈ مینجمنٹ میں بھی کامسیٹس یونیورسٹی اسلام آباد نے اپنی پوزیشن مستحکم کی جہاں
500-451 کی پوزیشن سے 401-450 کی رینج تک بہتری آئی۔ ان کامیابیوں کے
ساتھ ساتھ یونیورسٹی نے کیمسٹری، الیکٹریکل انجینئر نگ اور ماحولیاتی سائنسز جیسے اہم
شعبوں میں اپنی پچھلی ری اپنی پچھلی رینکنگز کو برقرار رکھا جو یونیورسٹی کی مستحکم تعلیمی ساکھ اور تحقیقی برتری
کا مظہر ہے۔ رینکنگ میں اس نمایاں کامیابی کے موقع پر ریکٹر کامسیٹس یونیورسٹی اسلام
آباد، پروفیسر ساجد قمر کا کہنا تھا کہ نے ان کامیابیوں کو تعلیمی معیار اور تحقیق وجدت پر غیر
متزلزل توجہ کے ذریعے حاصل کیا ہے۔
