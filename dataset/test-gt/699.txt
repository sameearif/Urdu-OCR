کمشنر ملاکنڈ ڈویژن عابد وزیر
کی زیر صدارت صوبائی ایکشن پلان پر
عمل درآمد بارے اجلاس
سوات (این این آئی) کمشنر ملاکنڈ ڈویژن عابد وزیر
کی زیر صدارت صوبائی ایکشن پلان پر عمل درآمد
بارے اجلاس کمشنر آفس سیدو شریف میں منعقد ہوا۔
اجلاس میں ڈویژن کے تمام ڈپٹی کمشنر ز بذریعہ ویڈیو
لنگ شریک ہوئے ۔ کمشنر ملاکنڈ نے تمام ڈپٹی کمشنر ز کو
صوبائی حکومت خیبر پختونخوا کی صوبائی ایکشن پلان
پر سختی سے عمل درآمد کرنے کی ہدایت کی۔ انہوں نے
تمام اضلاع میں عوامی مسائل کے حل کیلئے ڈسٹرکٹ
کوارڈینیشن کمیٹی کے اجلاس منعقد کرنے کی بھی
ہدایت کی ۔ کمشنر ملاکنڈ نے تمام ڈپٹی کمشنرز کو صوبائی
حکومت کے احکامات کی روشنی میں عوام الناس
کیساتھ روابط بڑھانے پر زور دیا۔ انہوں نے ڈپٹی
کمشنرز کو ہدایت کی کہ امن و امان کیلئے تمام اداروں کو
کیساتھ مل کر مربوط لائحہ عمل بنا کر عمل کیا جائے۔ عوام
الناس کو بہتر سہولیات کی فراہمی صوبائی حکومت کی
اولین ترجیح ہے اور اس سلسلے میں تمام اداروں بشمول
بلدیاتی اداروں کی سخت مانیٹرنگ کی جائیگی۔
