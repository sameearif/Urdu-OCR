دریائے کابل اور منسلک دریاؤں
میں18سے 20 اپریل کے دوران شدید
سیلابی صورت حال کا خدشہ
پشاور (این این آئی) دریائے کابل اور منسلک دریاؤں
میں 18 سے 20 اپریل کے دوران شدید سیلابی
صورت حال کا خدشہ ، مغربی ہواؤں کا طاقتور سلسلہ
رات خیبر پختونخوا کے بالائی علاقوں میں داخل ہوگا۔ پی
ڈی ایم اے کی جانب سے جاری کردہ الرٹ کے
مطابق دریائے کابل اور منسلک دریاؤں میں 18 تا
20 اپریل کے دوران شدید سیلابی صورتحال کا خدشہ
ہے ، محکمہ موسمیات کے مطابق مغربی ہواؤں کا طاقتور
سلسلہ رات خیبر پختونخوا کے بالائی علاقوں میں داخل
ہوگا ، بالائی خیبر پختونخوا میں شدید بارش اور موسمی
سرگرمیوں سے دریائے کابل اور منسلک دریاؤں میں
فلش فلڈ سیلابی ریلوں کا خطرہ ہے، اس حوالے سے پی
ڈی ایم اے نے تمام ضلعی انتظامیہ کو الرٹ رہنے اور
پیشگی اقدامات اٹھانے کے لئے الرٹ جاری کر دیا ہے
نشیبی علاقوں میں رہائش پذیر افراد اور مال مویشی رکھنے
والے کسانوں کو الرٹ رہنے کی ہدایت دی گئی ہے ،
ریسک 112 اور سول ڈیفنس کو الرٹ رہنے اور آلات
کی دستیابی یقینی بنانے کی ہدایت دی گئی ہے۔