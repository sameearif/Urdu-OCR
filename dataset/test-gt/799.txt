چیف سیکرٹری خیبر پختونخوا کی زیر صدارت
اجلاس، شہروں کے لئے ماسٹر پلان اور لینڈ
یوز و بلڈنگ کنٹرول اقدامات کا جائزہ لیا گیا
پشاور (این این آئی) چیف سیکرٹری خیبر پختونخوا،
شہاب علی شاہ کی زیر صدارت ایک اجلاس منعقد ہوا،
جس میں اربن پالیسی اینڈ پلاننگ یونٹ
(UPPU) اور لینڈ یوز اینڈ بلڈنگ کنٹرول اتھارٹی
(LUBCA) کی کارکردگی کا جائزہ لیا گیا۔ اجلاس
میں صوبے کے مختلف شہروں کے ماسٹر پلان "
منصوبوں اور لینڈ یوز پلانگ سے متعلق پیش رفت پر
تفصیلی تبادلہ خیال کیا گیا۔ اجلاس میں سیکرٹری لوکل
گورنمنٹ، ایگزیکٹو ڈائریکٹر UPPU، ڈائریکٹر
جزلLUBCA اور دیگر اعلیٰ حکام شریک ہوئے ۔
اجلاس کے دوران چیف سیکرٹری نے نتھیا گلی، کمراٹ
اور تخت بھائی جیسے اہم سیاحتی مقامات کے لیے ماسٹر
پلان اور لینڈ یوز پالیسی مرتب کرنے کی ضرورت پر
زور دیا۔ اجلاس کو بریفنگ میں بتایا گیا کہ خیبر
پختونخوا کے مختلف شہروں کے لیے ماسٹر پلانز کی
تیاری میں اہم پیش رفت ہوئی ہے، جن میں 16
ماسٹر پلان مکمل، 4 پر کام جاری، جبکہ 12 منصوبے
زیر غور ہیں۔