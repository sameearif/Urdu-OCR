لاہور میں جائیداد کا تنازع ، بیٹے نے
ماں کو چھریاں مار کر قتل کر دیا
لاہور ( این این آئی ) لاہور میں سندر کے علاقے
میں واقع نجی سوسائٹی میں بیٹے نے جائیداد کے
تنازعے پر ماں کو چھریاں مار کر قتل کر دیا۔ پولیس کے
مطابق دو بھائیوں محمد احمد اور علی حسین میں جائیداد
کے بٹوارے پر جھگڑا چل رہا تھا۔ ملزم علی حسین نے
بھائی محمد احمد کو چھریاں مار کر زخمی کر دیا، ماں چھڑانے
آئی تو اسے بھی زخمی کر دیا ۔ 70 سال کی رضوانہ بی بی
اسپتال میں دم توڑ گئی، جبکہ زخمی محمد احمد کی حالت
تشویشناک ہے۔ پولیس حکام کے مطابق ملزم علی
حسین فرار ہو چکا ہے، گرفتاری کے لیے تمام وسائل
بروئے کار لا رہے ہیں۔