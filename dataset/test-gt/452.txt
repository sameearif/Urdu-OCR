قبائلی ضلع باجوڑ میں حملہ میں شہید فرنٹیئر کور (ایف سی ) کے اہلکار مجاہد ا قبال کی نماز جنازہ اپنے آبائی علاقہ سیچ بانڈہ کرک میں ادا کر دی گئی کو ہاٹ ( این این آئی) قبائلی ضلع باجوڑ میں حملہ میں شہید فرنٹیئر کور (ایف سی) کے اہلکار مجاہداقبال کی نماز جنازہ اپنے آبائی علاقہ سیچ بانڈہ کرک میں ادا کر دی گئی اور پورے سرکاری اعزاز کے ساتھ ان کی تدفین کر دی گئی۔ ایف سی کے چاق و چوبند دستے نے شہید کو آخری سلامی دی اور قومی پرچم میں لپٹے شہید کی تابوت کو پورے سرکاری اعزاز کے ساتھ لے جا کر تدفین کردی ۔ ایف سی حکام نے شہید اہلکار کی قبر پر پھول چڑھائے اور درجات کی بلندی کے لئے فاتحہ خوانی اور خصوصی دعا کی ۔ نماز جنازہ میں علاقہ عمائدین سرکاری حکام اور شہید کے لواحقین اور رشتہ داروں نے شرکت کی۔ یادر ہے کہ قبائلی ضلع باجوڑ میں دہشت گردوں کے حملہ میں شہید جبکہ ان کا بھائی ظفر اقبال زخمی ہو گیا تھا۔ دونوں ایک ہی جگہ پر اپنے فرائض سرانجام دےرہے تھے۔ شہید مجاہد اقبال پسر عزیز خان کا تعلق شہر سے ملحقہ علاقہ سچ بانڈہ سے تھا۔
