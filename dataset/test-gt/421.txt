وزیراعلی پنجاب ترک خاتون اول کی خصوصی دعوت پر ترکیہ کا دورہ کریں گی
مریم نواز شریف چوتھی اناطولیہ ڈپلومیسی فورم کی تین روزہ تقریب میں شریک ہوں گی
لاہور ( این این آئی) وزیر اعلی پنجاب مریم نواز شریف ترک خاتون اول کی خصوصی
دعوت پر ترکیہ کا دورہ کریں گی ۔ وزیر اعلی مریم نواز شریف چوتھی اناطولیہ ڈپلومیسی فورم کی
تین روزہ تقریب میں شریک ہوں گی۔ ترکیہ کی خاتون اول ایمنہ اردوان نے وزیر اعلی
مریم نواز شریف کو اناطولیہ ڈپلومیسی فورم سے خصوصی خطاب کی دعوت بھی دی۔ ترکیہ کی
خاتون اول کی طرف سے وزیر اعلی مریم نواز شریف کے اعزاز میں خصوصی ثقافتی تقریب
اناطولیہ بھی منعقد ہو گی ۔ خاتون اول ایمنہ اردوان نے وزیر اعلیٰ مریم نواز شریف کے نام
پیغام میں کہا کہ مجھے اناطولیہ ڈپلومیسی فورم میں آپ کی شرکت سے بے حد خوشی ہوگی،
امید ہے کہ آپ اناطولیہ کا نفرنس میں میزبانی کا شرف ضرور عطا کریں گی۔ منتظم ترک
وزارت خارجہ نے کہا کہ ہمیں یقین ہے کہ مریم نواز شریف کی اے ڈی ایف 2025 میں
شرکت گرانقدر ثابت ہوگی، اناطولیہ ڈپلومیسی فورم کا عنوان منقسم دنیا میں سفارتی روابط کی
بحالی ہوگا۔ اناطولیہ ڈپلومیسی فورم میں دنیا بھر سے سربراہان مملکت،
ممتاز سفارتکاروں، رائے عامہ کے لیڈرز اور چیدہ چیدہ شخصیات شریک ہوں
گی۔ وزیر اعلی مریم نواز شریف اناطولیہ کا نفرنس کے دوران اے ڈی ایف لیڈرز پینلز
میں شرکت کریں گی، وزیر اعلی مریم نواز شریف اے ڈی ایف ٹاکس اور اے ڈی ایف
راؤنڈز کا بھی حصہ ہوں گی، وزیر اعلی مریم نواز شریف منقسم دنیا میں مستقبل کی تشکیل اور
علم سے تبدیلی کی طاقت کے عنوان سے خصوصی خطاب کریں گی ۔
