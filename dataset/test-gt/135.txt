گلبرگ عیسی خان کالونی مسجد چترالی
میں سولر سسٹم کی تنصیب کا آغاز
پشاور (این این آئی) خیبر پختونخوا کے وزیر سماجی بہبود سید
قاسم علی شاہ اور رکن قومی اسمبلی شیر علی ارباب کی ہدایت پر
گلبرگ عیسی خان کالونی کی مسجد چترالی میں سولر سسٹم کی
تنصیب کا کام شروع کر دیا گیا۔ اس منصوبے کا مقصد مسجد
کو مستقل اور ماحول دوست توانائی فراہم کرنا ہے تا کہ
نمازیوں کو بجلی کی بندش کے مسائل سے نجات مل
سکے۔ افتتاح کے موقع پر چیئر مین ملک عادل، شہزاد نبی اور
عثمان بھی موجود تھے۔ مقامی کمیونٹی نے اس اقدام کو سراہتے
ہوئے صوبائی وزیر اور ایم این اے کا شکریہ ادا کیا اور امید
ظاہر کی کہ مستقبل میں بھی ایسے فلاحی منصوبے جاری رہیں
گے۔ اس موقع پر مقررین نے کہا کہ حکومت عوامی فلاح و
بہبود کے منصوبوں پر خصوصی توجہ دی رہی ہے اور مزید
ترقیاتی کام مکمل کیے جائیں گے۔