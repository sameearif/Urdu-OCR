اوپنڈی بہترین کارکردگی کا مظاہرہ کرنے والا ان اہلکاروں کی حوصلہ افزائی کا سلسلہ جاری ہے۔
خطرناک ڈاکو شکیل کیانی کی پولیس پارٹی پر فائرنگ کے باوجود بہادری سے مقابلہ کرنے پر افسران کو شاباش دی، تعریفی سرٹیفکیٹس اور نقد انعام سے نوازا۔
راولپنڈی (این این آئی) سی پی اوسید خالد ہمدانی کی جانب سے بہترین کارکردگی کا مظاہرہ کرنے والے افسران و اہلکاروں کی حوصلہ افزائی کا سلسلہ جاری ہے۔ سی پی او نے تھانہ چکلالہ کے علاقہ میں خطرناک ڈاکو شکیل کیانی کی پولیس پارٹی پر فائرنگ کے باوجود بہادری سے مقابلہ کرنے پر افسران کو شاباش دی، تعریفی سرٹیفکیٹس اور نقد انعام سے نوازا۔ سی پی او نے ایس پی پوٹھوہار طلحہ ولی، ایس ڈی پی اوسول لائنز میاں افضال شاہ، ایس ڈی پی او کینٹ مرزا جاوید اقبال کو تعریفی لیٹر سے نوازا۔ سی پی او نے ایس ایچ او چکلالہ انسپکٹر حامد کاظمی، ایس ایچ او مورگاہ سب انسپکٹر خالد یار، ایس ایچ او نیوٹاؤن سب انسپکٹر انوار الحق، سب انسپکٹر مظہر حنیف، انچارج چوکی ڈی ایچ اے سب انسپکٹر عاطف سہیل، انچارج چوکی گلریز سب انسپکٹر لقمان پاشا، سب انسپکٹر اشتیاق حیدر، اسٹنٹ سب انسپکٹر ثمر حسین، اسٹنٹ سب انسپکٹر آصف حسین، اسٹنٹ سب انسپکٹر عمر، اسٹنٹ سب انسپکٹر عمران خالد، ہیڈ کانسٹیبل خرم امیر، ہیڈ کانسٹیبل اجمل، ہیڈ کانسٹیبل عبد الرشید، کانسٹیبل محمد رضا، کانسٹیبل رفاقت، کانسٹیبل حامد اور کانسٹیبل محمد طاہر کو تعریفی سرٹیفکیٹس اور نقد انعام سے نوازا۔ ہلاک ڈاکو شکیل کیانی گھروں میں ڈکیتی کے بین الاضلاعی گینگ کا سرغنہ تھا، جو جرائم پیشہ عناصر میں کنگ آف ہاؤس رابری کے نام سے جانا جاتا تھا۔ ہلاک ڈاکو راولپنڈی، لاہور، گجرات، گوجرانوالہ، وہاڑی اور بہاولپور کے درجنوں مقدمات میں ریکارڈ یافتہ اور اشتہاری تھا۔ بلاک ڈاکو نے اپنی شناخت چھپانے کے لیے آصف کے نام سے جعلی شناختی کارڈ بنا رکھا تھا۔ سی پی اوسید خالد ہمدانی کا کہنا تھا کہ امن و امان کا قیام اور جرائم پیشہ عناصر کے خاتمہ کے لیے راولپنڈی پولیس ہمہ وقت مصروف عمل ہے۔
