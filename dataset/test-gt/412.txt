اسلام آباد (این این آئی ) آئی جی اسلام آباد سید علی ناصر رضوی نے شہریوں کی حفاظت کو
یقینی بنانے کیلئے افسران کو سونپے گئے نا سکس پر پر عملدرآمد رپورٹ طلب طلب کر کر لی اور آئندہ کی
حکمت عملی سے آگاہ کیا۔ تفصیلات کے مطابق انسپکٹر جنرل آف پولیس اسلام آباد سید علی
ناصر رضوی رات گئے بھی شہریوں کی حفاظت کو یقینی بنانے کے لئے اہم میٹنگز میں
مصروف عمل رہے، آئی جی اسلام آباد نے ڈی آئی جی اسلام آباد محمد جواد طارق، ایس
ایس پی آپریشنز، چیف ٹریفک آفیسر ، ایس ایس انوسٹی گیشن اور ایس ایس پی سی ٹی ڈی کو
گزشتہ روز اجلاس میں سونے گئے ٹاسکس پر عملدرآمد رپورٹ طلب کی اور آئندہ کی
حکمت عملی سے آگاہ کیا، اس موقع پر انہوں نے کہا کہ اسلام آباد پولیس کا ہر افسر شہریوں
کی جان اور املاک کی حفاظت کو اولین فرض سمجھتے ہوئے اپنا بھر پور کردار ادا
کرے، انہوں نے افسران کو وفاقی دارالحکومت میں ایسٹر کے موقع پر چرچز کی سکیورٹی
کے موثر اور فول پروف سکیورٹی انتظامات کرنے کی ہدایت کی ، انہوں نے تمام افسران کو
جرائم کے انسداد عوامی تحفظ کو یقینی بنانے اور وفاقی دارلحکومت میں امن وامان کی
صورتحال کو بہتر کرنے کے احکامات بھی جاری کئے، تمام افسران سنگین جرائم کے سدباب
کے لئے جدید ٹیکنالوجی کے استعمال اور خفیہ اطلاعات کے تبادلہ کے ذریعے فوری اور
موثر اقدامات کو یقینی بنائیں، آئی جی اسلام آباد نے کہا کہ وفاقی دارلحکومت اسلام آباد
میں شہریوں کے جان و مال اور ان کی عزت کا تحفظ اسلام آباد پولیس کی اولین ترجیح
ہے، تمام پولیس افسران شہر میں موثر گشت کو یقینی بناتے ہوئے جرائم پیشہ عناصر کے
انسداد کو یقینی بنائیں، شہر کے تمام داخلی اور خارجی راستوں پر سخت چیکنگ کو یقینی بنانے
کے ساتھ ساتھ مشکوک عناصر پر کڑی نظر رکھی جائے
